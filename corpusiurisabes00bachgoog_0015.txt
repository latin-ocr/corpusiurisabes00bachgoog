Priusquam ad ipsum Abessinorum ius veniamus, de rebus tractandis ac disÎ‡
ponendis pauca verba. faciamus necesse est.

Nunc quidem non in animo, habemus, totum* illius populi corpus iuridicum
edere (quod multos per annos singularem et >prope incredibilem diligentiam atque
industriam desideraret), verum partem quandam operis longe gravissimam selegimus,
caput vicesimum quartum: Jus connubii Abessinorum. Quamquam nobis propo-
suimus postea, si Deo placebit, paulatim ceteras operis partes perpetuas e 'tenebris
in lucem evocare. , .

Libro praesenti id potissimum sequimur, ut cum textum iuris connubii ad
fidem manuscriptorum Aethiopicorum nec non Arabicorum inteqmm cum versione
Latina legentibus ante oculos ponamus, tum materiem iuridicam accurate enuclee-
mus et explicemus. Quam ad rem libello nostro tractationem specialem iuridicam,
lingua Germanica scriptam, adiecimus, quae de omnibus f ad materiem ipsam rebus
pertinentibus quaerentes doceat. Introductio igitur nostra ius connubii Abessinorum
minime explicare vult, immo potius propria est introductio in totum opus iuri-
dicum tamque apte cum dissertatione illa iuridica cohaeret, ut quasi huius funda-
mentum possit appellari. Introductio quidem litteraturae, de qua agitur, conspectu
praemisso ipsa codicum verba nobis tradet velut de operis auctore, scopo, partitione:
in tractatione vero iuridico-historica, quae extremam huius libri partem continebit,
materiem istam in Introductione acervatam diligenter disponemus, dispositam in-
quiremus et perpoliemus.

